{
  "hash": "26a39744a04f77ff7982429fb84940a7",
  "result": {
    "markdown": "# Özel Sayfalar\n\n Bu bölümde bir kitaptaki özel  sayfalar olan kaynakça ve dizinden bahsedeceğiz.\n \n## Kaynakça\n\n### Bütünleşik Kaynakça\n\nLaTeX'de kaynakça oluşturmanın bir yolu, kaynakçayı kaynak dosyanızın\n(`.tex` uzantılı ana dosyanız) içindeki bir ortamda hazırlamaktır.\nKullanacağınız ortam `thebibliography` ortamıdır.\n\n\n```latex\n\\begin{thebibliography}{<sayı>}\n\n\\end{thebibliography}\n```\n\n\nOrtam komutundaki `<sayı>` değişkeni, kaynağın etiketi veya etiket\ngirilmediği takdirde verilen sıra numarasının kaç karakter uzunluğunda\nolacağını belirtir. Örneğin ortam\n\n\n```latex\n\\begin{thebibliography}{9}\n        \n\\end{thebibliography}\n```\n\n\nşeklinde oluşturulursa etiket veya etiket girilmediği takdirde verilen\nsıra numarası için bir karakter uzunluğunda yer ayrılması gerektiği ve\ntoplamda bu ortama en fazla dokuz adet kaynak girileceği belirtilmiş\nolur. Eğer dokuzdan fazla kaynak girilecekse, 99 kaynağa kadar izin\nveren \"45\" gibi iki basamaklı bir sayı girilebilir.\n\nOrtama her kaynak `\\bibitem` komutuyla eklenir ve komuttan sonra kaynağı\ntanımlayıcı bilgiler girilir. Bu bilgiler girilirken biçim elle\noluşturulur.\n\n\n```latex\n\\bibitem[<etiket>]{<anahtar>}\n```\n\n\nKomutun zorunlu değişkeni olan `<anahtar>`, ileride kaynağa atıf yapmak\niçin kullanacağınız bir tanımlayıcıdır ve her kaynak için benzersiz\nolmalıdır. Genelde akılda kolay kalması için yazarın soyadı ve yayın\nyılı olacak şekilde düzenlenir.\n\nZorunlu olmayan `<etiket>` değişkeni girilmediği takdirde kaynağın önüne\nköşeli parantezler içinde kaynağın sıra numarası yazdırılır.\n\nKaynağın sıra numarasının köşeli parantezler içinde yazılması istenmezse\naşağıdaki komutlarla değişiklik yapılabilir.\n\n\n```latex\n\\makeatletter\n\\renewcommand{\\@biblabel}[1]{\\textbf{#1.}}\n\\makeatother\n```\n\n\nBu komut verilirse sıra numaraları parantezsiz, kalın ve ardında nokta\nolacak şekilde yazılır.\n\nOrtam genelde `\\end{document}` komutundan hemen önce oluşturulur ve\nortamın oluşturulduğu yerde LaTeX, `book` ve `report` sınıflarında eğer\nTürkçe dil paketi eklenmişse \"Kaynakça\", `article` sınıfında ise\n\"Kaynaklar\" ismini ve ardından kaynakları yazdırır.\n\nKaynaklardan herhangi birine atıf `\\cite` komutuyla yapılır.\n\n\n```latex\n\\cite[<seçenekler>]{<anahtar>}\n```\n\n\nKomutun zorunlu değişkeni olan `<anahtar>`, atıf yapılmak istenen\nkaynağın `\\bibitem` komutundaki zorunlu değişkenidir. İsteğe bağlı\n`<seçenekler>` değişkeninde ise sayfa numarası, bölüm numarası gibi\nfazladan vurgulanmak istenen bilgiler girilebilir.\n\nAtıf yapılan yerde kaynağın etiketi ya da etiket girilmediği takdirde\nsıra numarası köşeli parantez içinde yazdırılır. Eğer fazladan yapılan\nvurgu varsa, bu, etiket ya da sıra numarasının devamında virgülden sonra\nyazdırılır.\n\nAynı yerde birden fazla kaynağa atıf yapılacaksa atıf yapılacak\nkaynakların anahtarları aralarına virgül koyularak `\\cite{<anahtar1>,<anahtar2>,<anahtar3>}` şeklinde yazılır.\n\n\n\n\n\n\n\n```latex\n\\documentclass{article}\n\\usepackage[T1]{fontenc}\n\\usepackage[turkish]{babel}\n\\title{\\LaTeX'de Kaynakça Yönetimi 1: Bütünleşik Kaynakça}\n\\author{Zafer Acar}\n\n\\begin{document}\n\\maketitle\n\nWYSIWYG editörleri yerine, \\TeX/\\LaTeX{}  \\cite{lamport94}\ndizgi sistemini kullanmaya başlayın. Görüldüğü gibi kaynakça oluşturmak \nve atıf yapmak oldukça kolaydır.\n\nAli Nesin, \\cite[s.~47]{nesin07}'de pokerin matematiğini anlatıyor.\n\nİki kaynağa birden atıf \\cite{lamport94,nesin07} şeklinde yapılır.\n\n\\begin{thebibliography}{9}\n\\bibitem{lamport94}\nLeslie Lamport,\n\\textit{\\LaTeX: a document preparation system}, Addison Wesley,\nMassachusetts, 2nd edition, 1994.\n\n\\bibitem[N]{nesin07} Ali Nesin, \\textit{Matematik ve Oyun}, \n Nesin Yayıncılık, 2007.\n\\end{thebibliography}\n\\end{document}\n```\n\n### Kaynakçanın ayrı dosyada hazırlanması\n\nKaynakçayı ayrı bir dosyada hazırlayıp TeX\ndağıtımlarıyla hazır olarak gelen BiBTeX programıyla yazdırabiliriz.\n\nBu yöntemde kaynakça, uzantısı `.bib` olan ayrı bir dosyada hazırlanır.\nBu dosya basit bir metin dosyası olup, metin editörü ya da LaTeX editörü\nkullanılarak oluşturulabilir, düzenlenebilir. Ayrıca\n[Mendeley](https://www.mendeley.com/?interaction_required=true) ya da\n[Jabref](https://www.jabref.org/) gibi akademik referans düzenleme programlarından da\nyararlanılabilir.\n\nBu yöntemin önemli avantajları vardır:\n\n1.  Biçimlendirme otomatik yapılır. Eğer çalışmanızı yayımlayacak dergi\n    ya da yayınevi kaynakçayı farklı bir formatta isterse her kaynağı\n    tek tek elle biçimlendirmek zorunda kalmazsınız. Basit bir komut\n    işinizi görür.\n2.  Dosyayı bir kere oluşturur ve sonra başka çalışmalarda\n    kullanabilirsiniz.\n3.  [Google\n    Akademik](https://scholar.google.com.tr/){rel=\"noreferrer noopener\"\n    target=\"_blank\"}, [Google\n    Kitaplar](https://books.google.com.tr/){rel=\"noreferrer noopener\"\n    target=\"_blank\"} ve\n    [DergiPark](http://www.dergipark.org.tr/tr/){rel=\"noreferrer noopener\"\n    target=\"_blank\"} gibi platformlardan kullandığınız kaynakların\n    BiBTeX kodunu çekebilirsiniz (bkz. Şekil \\@ref(fig:fig-google)).\n4.  Yukarıda da bahsettiğimiz gibi Mendeley ve Jabref gibi akademik atıf\n    düzenleme programlarını kullanarak kaynakların BiBTeX kodunu\n    oluşturabilir, düzenleyebilirsiniz.\n\n\n::: {.cell layout-align=\"center\"}\n::: {.cell-output-display}\n![Google Akademikten alıntı yapma](images/galinti1.png){#fig-google-1 fig-align='center' width=33%}\n:::\n\n::: {.cell-output-display}\n![Google Akademikten alıntı yapma](images/galinti2.png){#fig-google-2 fig-align='center' width=33%}\n:::\n\n::: {.cell-output-display}\n![Google Akademikten alıntı yapma](images/galinti3.png){#fig-google-3 fig-align='center' width=33%}\n:::\n:::\n\n{{< fa thumbs-up >}} \n\n\n{{< fa folder >}}\n\n\n{{< fa chess-pawn >}}\n\n\n{{< fa brands bluetooth >}}\n\n\n{{< fa brands twitter size=2xl >}}\n\n\n{{< fa brands github size=5x >}}\n\n\n{{< fa battery-half size=Huge >}}\n\n\n{{< fa envelope title=\"An envelope\" >}}\n\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}