# Sunuş {.unnumbered}

Bu kitap, artık aktif olmayan <https://texdizgi.com/> adresinde yazmış olduğum yazıların derlenmesiyle ortaya çıktı. Aslında oradaki yazılar da LaTeX'le ilgili yazmaya başladığım ve bir türlü sonunun getiremediğim kitabın tamamlanmış bölümlerinin ürünüydü. 

Kitabı doğal olarak LaTeX'le yazıyordum. [RMarkdown](https://rmarkdown.rstudio.com/) ve [Quarto](https://quarto.org/) ile tanıştıktan sonra kitabı yalnızca PDF olarak değil, etkileşime izin vermesi ve daha bir çok avantajından  dolayı HTML olarak da dağıtmaya karar verdim. 

Kitap etkileşimli hale [TeXLive.net](https://texlive.net/) sayesinde geldi. Dolayısıyla okurun internet bağlantısı olduğunda HTML sürümünü kullanması önerilir. 

```latex
\documentclass{article}
\begin{document}
  Merhaba \LaTeX!
\end{document}
```

Yukarıdaki "Derle" düğmesine bastığınızda LaTeX çıktısı ile  "Çıktıyı Temizle" düğmesi görünecek.^[Bu düğmelerin PDF sürümde olmayacağını unutmayın.] Dilerseniz bu düğmeye basarak çıktıyı temizleyebilirsiniz. Ayrıca  içeriği değiştirerek kendi denemelerinizi yapabilirsiniz. Bu sizin öğrenmenizi hızlandıracaktır.

Tüm bunların sayesinde okurun harici bir kaynağa ihtiyaç duymadan LaTeX'de epey ilerleyebileceğini düşünüyorum. Keyifli okumalar.






